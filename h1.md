Harjoitus 1
=======
Harjoituksen tarkoitus
-----------
Harjoituksen tarkoituksena on asentaa Linux (Debian 11.2) ja testata sen toimivuutta. 
Päätin asentaa sen virtuaalikoneelle VirtualBox- virtualisoinohjelmistoa käyttäen. Aion myöhemmin testata dualbootin asentamista koneelleni. Ennen asennusta otin varmuuskopiot levyn tärkeistä tiedostoista ulkoiselle kovalevylle. 

En raportoi itse asennuksesta enempää, sillä se sujui ongelmitta asennusohjetta noudattaen.

Virtuaalikoneen "rauta"
-----------
![Image](/images/speksit.png "Rauta")

Raudaltaan virtuaalikone näyttäisi käyttävän omaa prosessoriani, mutta muistin ja tallennustilan puolesta asennusvaiheessa määritellyt speksit.


Testiohjelmien asennus
-----------
qBittorrent
-----------

Ensimmäinen asennettava ohjelmisto on luonnollisesti torrent-ohjelma. Olen Windows koneilla käyttänyt uTorrenttia ja BitTorrenttia. Asensin Debianille (sudo apt install qbittorrent) testimielessä qBittorrentin ja se näyttäisi toimivan moitteettomasti; testitorrentti latautuu normaalisti. 

qBittorrent käyttää GNU:n GPL (v2)-lisenssiä. 

![Image](/images/qbittorrentt.png "qbittorrent")


Krita
-----------
Krita on piirtämiseen ja maalaamiseen tarkoitettu avoimeen lähdekoodiin perustuva ohjelmisto. Ohjelmisto vaikuttaa paljon Gimpiltä. Asensin tämänkin komentokehotteen kautta, eikä sen käytössä ilmennyt ongelmia. 

Myös Krita käyttää GPL(v3)-lisenssiä.

![Image](/images/krita.png "Krita")


Atom
-----------
Atom on avoimen lähdekoodin tekstieditori. Nopealla vilkaisulla ja ominaisuuksiin tutustumisella se muistuttaa paljon Visual Studio Codea. Asennus tapahtui tässä tapauksessa suoraan .deb tiedostona.

Atom käyttää MIT-lisenssiä.

![Image](/images/atomm.png "Atom")


Lisensseistä
-----------
Testaamistani ohjelmistoista kaksi käytti GPL-lisenssiä ja yksi MIT-lisenssiä. Molemmat ovat vapaiden ohjelmistojen julkaisuun tarkoitettuja ja antavat käytölle hyvin laajat vapaudet. Kumpikin sallii täysin vapaan käytön, sekä kopioimis- ja jakamisoikeuden. 

GPL-lisenssi kuitenkin vaatii, että alkuperäiseen ohjelmistoon pohjautuvat ohjelmistot julkaistaan samalla lisenssillä. Niinpä GPL-lisenssi "periytyy" myös alkuperäisestä kehitetyille ohjelmistoille. 

MIT-lisenssi toisaalta sallii ohjelmiston lähdekoodin sulkemisen, eikä sinällään vaadi, että sitä käytettäisiin myös "perillis" ohjelmistoissa.  



Lähteet
-----------

1. Tehtävänanto:
    * https://terokarvinen.com/2021/linux-palvelimet-ict4tn021-3018/
    * https://terokarvinen.com/2006/raportin-kirjoittaminen-4/
2. Asennusohjeet:
    * Debian: https://terokarvinen.com/2021/install-debian-on-virtualbox/
    * Atom: https://linuxhint.com/install_atom_text_editor_debian_10/
3. Lisenssit
    * Krita: https://github.com/KDE/krita/commit/9d80ab01c19d52c260cb37422db15b23584ff623
    * qBittorrent: https://github.com/qbittorrent/qBittorrent/blob/master/COPYING
    * Atom: https://github.com/atom/atom/blob/master/LICENSE.md
